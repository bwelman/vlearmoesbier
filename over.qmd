---
title: "Over"
subtitle: "Overzicht van het ontstaan van mijn hobby en de brouwerij."
---

[![](images/cover.png){fig-align="center"}](https://brouwjebier.nu)

In carnavalstijd staat Neede als *Vlearmoesdorp* op de kaart. En Neede heeft ook al een *Vlearmoesplein*, *Vlearmoesbus*, ... Hoog tijd dus voor een **Vlearmoesbrouwerij** met **Vlearmoesbieren**. In het voorjaar van 2011 ben ik begonnen met het brouwen van mijn eerste biertje, een lentebok. Dat smaakte naar meer. Er werd de benodigde apparatuur aangeschaft om 20 liter bier te kunnen brouwen en inmiddels zijn er verschillende soorten bieren gemaakt, zoals Needse Oude, Vlearmoes Weizen, Pale Ale, ....

In de Needse hobbybrouwerij Vlearmoes wordt door mij zo'n 10 keer per jaar bier gebrouwen. Er wordt gebrouwen met liefde voor het bier en het gebruik van natuurlijke grondstoffen. Er is niets lekkerder dan een glas met heerlijk zelf gebrouwen bier, op de goede temperatuur en gepresenteerd in een mooi glas.

### Zo leerde ik hoe je bier moet brouwen

Eind 2010 hoorde ik over een brouwcursus die in het najaar van 2011 aangeboden werd door het [Twents Bierbrouwersgilde](https://www.twents-bierbrouwersgilde.nl). Door het volgen hiervan heb ik zeer veel opgestoken over het brouwproces, de apparatuur en vooral over het proeven en het onder woorden brengen van smaakervaringen. Ik ben lid van het gilde gebleven en op de maandelijkse clubavonden worden ervaringen uitgewisseld en bieren geproefd. Door de cursus heb ik ook ervaren brouwers leren kennen als de cursusleiders Leo Nijhuis en Hans Saris, alsmede mijn mentor Eddy Bruning. Ik heb veel van hen opgestoken.

### Brouwcursus

Voor het [Twents Bierbrouwersgilde](https://www.twents-bierbrouwersgilde.nl) heb ik een brouwcursus gemaakt, zie [online brouwcursus](https://brouwjebier.nu)

### Contact

[E-mail](mailto:bwelman@gmail.com)
